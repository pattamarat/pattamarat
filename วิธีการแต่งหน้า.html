<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body>
การแต่งหน้า
<h2>10 สเต็ปแต่งหน้าพื้นฐานสำหรับมือใหม่ ต้องลงอะไรก่อน-หลังมาดู!</h2>
<p>สำหรับมือใหม่ที่เพิ่งฝึกหัดแต่งหน้า ปัญหาที่หลายคนเจอคือเริ่มต้นไม่ถูกว่าต้องลงอะไรก่อน-หลัง วันนี้โว้กบิวตี้เลยมาจะมาแชร์ฮาวทูการแต่งหน้าง่ายๆ สำหรับมือใหม่ ที่บอกขั้นตอนอย่างละเอียดกันแบบ step-by-step พร้อมยังไกด์ไอเท็มเมกอัพที่ควรมีเบื้องต้นด้วย</p>
<p> </p>
<h3>Step 1: เตรียมผิวหน้าให้พร้อมสำหรับการลงเมกอัพ</h3>
<p>การเตรียมผิวให้พร้อมก่อนแต่งหน้าเป็นขั้นตอนสำคัญที่ขาดไม่ได้ นอกจากช่วยปกป้องผิวจากมลภาวะแล้วยังช่วยบำรุงให้ผิวแข็งแรงและทำให้เมกอัพติดทน โดยสกินแคร์สำหรับการเตรียมผิวนั้นก็มีอยู่หลายชนิด ไม่ว่าจะเป็น <a href="https://vogue.co.th/beauty/skin-care-facial-treatment-essence" target="_blank" rel="noopener">เอสเซนส์</a>, <a href="https://vogue.co.th/beauty/serums-to-apply-before-makeup" target="_blank" rel="noopener">เซรั่ม</a>, <a href="https://vogue.co.th/beauty/allday-hydrated-moisturizers-2021" target="_blank" rel="noopener">มอยส์เจอไรเซอร์</a> สามารถเลือกใช้ตามสภาพผิวได้เลย ซึ่งขั้นตอนการลงสกินแคร์แนะนำให้ค่อยๆ ลง และรอแต่ละตัวให้เซ็ตเข้าผิวก่อนจึงลงตัวต่อไปเพื่อไม่ให้ผิวอุดตัน</p>
<div>
  <div>
    <div id="sas_98394"></div>
  </div>
</div>
<div></div>
<h3>Step 2: ทาครีมกันแดด</h3>
<p>ไม่ว่าจะมือใหม่หรือมือโปรฯ <a href="https://vogue.co.th/beauty/skin-care-sunscreen-7-11" target="_blank" rel="noopener">ครีมกันแดด</a>ก็ถือเป็นไอเท็มสำคัญที่ห้ามลืมโดยเด็ดขาด ซึ่งวิธีการใช้ครีมกันแดดที่ถูกต้องแนะนำให้ทาในปริมาณ 2 ข้อนิ้วมือ และทาซ้ำๆ 2-3 ชั่วโมง นอกจากนี้ยังควรเลือกค่า SPF30+ PA+++ เพื่อประสิทธิภาพในการป้องกันแสงแดดมากที่สุด</p>
<p> </p>
<br />
<br />
<h3>Step 3: ปรับผิวให้เรียบเนียนด้วยรองพื้น</h3>
<p><a href="https://vogue.co.th/beauty/natural-look-skin-foundation" target="_blank" rel="noopener">รองพื้น</a> เป็นไอเท็มที่ช่วยปรับสภาพผิวหน้าให้เรียบเนียน สม่ำเสมอ พร้อมปกปิดรอยดำรอยแดงและริ้วรอยที่ไม่พึงประสงค์ ซึ่งการเลือกฟินิชของรองพื้นให้เข้ากับสภาพผิวสำคัญมาก เช่น ผู้ที่มีผิวแห้งการใช้รองพื้นที่ให้ฟินิชแบบฉ่ำโกลว์นั้นตอบโจทย์มากกว่า ในขณะที่ผิวหน้ามันแนะนำให้เลือกเป็นรองพื้นแบบแมตต์เพราะช่วยควบคุมความมันได้ดี </p>
<div>
  <div>
    <div id="sas_100949_4_main"></div>
  </div>
</div>
<div></div>
<h3>Step 4: เซ็ตผิวด้วยแป้ง</h3>
<p>แป้งมีคุณสมบัติช่วยควบคุมความมัน รวมถึงเซ็ตเครื่องสำอางให้ติดทน เทคนิคการลงแป้งแนะนำให้ลงบริเวณ T-Zone เพราะเป็นบริเวณที่ผลิตน้ำมันออกมามากที่สุด ทำให้หน้ามันง่ายกว่าส่วนอื่น  นอกจากนี้แป้งแต่งหน้าก็มีอยู่หลายประเภทด้วยกัน สำหรับมือใหม่แนะนำแป้งโปร่งแสง (Translucent) เพราะสามารถเข้าได้กับทุกสีผิว ให้งานผิวที่ดูเป็นธรรมชาติ หากใครอยากทำความรู้จักแป้งแต่ละชนิดเพิ่มเติมสามารถอ่านได้ที่ <a href="https://vogue.co.th/beauty/toknowpowder101" target="_blank" rel="noopener">Powder 101 ทำความรู้จักกับแป้งแต่ละประเภท</a></p>
<p> </p>
<h3>Step 5: เขียนคิ้วให้เป็นทรงสวย</h3>
<p>รูปทรงคิ้วนั้นมีหลายแบบ ไม่ว่าจะเป็น คิ้วทรงตัว S  หรือ คิ้วทรงโก่ง สำหรับมือใหม่แนะนำคิ้วทรงตรงสไตล์สาวเกาหลี เพราะนอกจากจะสามารถวาดโครงคิ้วได้ง่ายแล้วยังให้ลุคที่ดูเป็นธรรมชาติด้วย สามารถอ่านวิธีการเขียนคิ้วแบบละเอียดสำหรับมือใหม่ได้ที่ <a href="https://vogue.co.th/beauty/how-to-shape-eyebrows" target="_blank" rel="noopener">ฮาวทูเขียนคิ้วง่ายๆ สำหรับมือใหม่</a></p>
<div>
  <div>
    <div id="sas_100949_6_main"></div>
  </div>
</div>
<div></div>
<h3>Step 6: ขั้นตอนการแต่งตา</h3>
<p><a href="https://vogue.co.th/beauty/beauty-shopping-eyeshadow-palette" target="_blank" rel="noopener">อายแชโดว์</a>ช่วยเพิ่มเสน่ห์ให้ดวงตาดูสดใส มีมิติขึ้น โดยสำหรับขั้นตอนการแต่งตา เริ่มต้นง่ายๆ ด้วยการเลือกสีอายแชโดว์ที่ชอบ ไม่ว่าจะเป็น โทนสีชมพู โทนสีพีช หรือสีน้ำตาล จากนั้นเลือก 2-3 สีในโทนเดียวกันทั้งเฉดอ่อนไล่ไปเข้ม เลือกโทนอ่อนที่สุดเป็นเบสลงก่อน จากนั้นเลือกโทนเข้มมาลงบริเวณหางตาให้ดูมีมิติขึ้น หรือสำหรับใครอยากแต่งหน้าแบบง่ายๆ สามารถเลือกเป็นอายแชโดว์เนื้อครีมเพื่อลงเป็นสีโทนเดียวก็สวยไม่แพ้กัน </p>
<p> </p>
<h3>Step 7: ดัดขนตาและปัดมาสคาร่า</h3>
<p>การดัดขนตาให้เริ่มดัดจากช่วงโคนขยับไปเรื่อยๆ จนถึงปลายขนตา (แนะนำให้ค่อยๆ ดัด เพราะไม่งั้นอาจหนีบโดนเปลือกตาได้) จากนั้นปัด<a href="https://vogue.co.th/beauty/editorspick-mascaras" target="_blank" rel="noopener">มาสคาร่า</a>ต่อได้เลย ทั้งนี้การดัดขนตาในช่วงแรกๆ อาจเป็นขั้นตอนที่ยากและขัดใจใครหลายคน แต่หากฝึกดัดไปเรื่อยๆ จนเข้ามือแล้ว ก็จะกลายเป็นเรื่องง่าย ได้ขนตางอนเด้งสวยดังใจแน่นอน</p>
<div>
  <div>
    <div id="sas_100949_8_main"></div>
  </div>
</div>
<div></div>
<h3>Step 8: ดวงตาคมสวยด้วยอายไลเนอร์</h3>
<p><a href="https://www.vogue.co.th/beauty/5ways-to-do-eyeliner" target="_blank" rel="noopener">การเขียนอายไลเนอร์มีด้วยกันหลายสไตล์</a> เช่น Basic Line, Cat Eye, Graphic Liner สำหรับมือใหม่แนะนำให้ลองใช้อายไลเนอร์แบบดินสอจะช่วยให้ควบคุมง่ายกว่าแบบลิควิด และสำหรับรูปทรงนั้นแนะนำให้กรีดตามรูปตาจะง่ายที่สุด หรือสามารถเข้าไปอ่านวิธีการกรีดอายไลเนอร์แบบละเอียดได้ที่ <a href="https://vogue.co.th/beauty/step-eyeliner-beginner" target="_blank" rel="noopener">4 สเต็ปง่ายๆ ในการเขียนอายไลเนอร์สำหรับมือใหม่</a></p>
<p> Step 9: ปัดแก้มด้วยบลัชออน</p>
<p>การปัดแก้มช่วยให้เมกอัพลุคดูสดใสมีชีวิตชีวาขึ้น โดยสำหรับทริคในการปัดแก้มนั้นเริ่มต้นด้วยการเลือก<a href="https://www.vogue.co.th/beauty/make-up-blush-on" target="_blank" rel="noopener">บลัชออน</a>ที่ชอบ โดยอาจเลือกเป็นสีเดียวกับอายแชโดว์หรือโทนสีที่ใกล้เคียง เพื่อให้เมกอัพดูละมุน จากนั้นค่อยๆ ปัดบริเวณหน้าแก้ม ไล่สูงไปจนถึงโหนกแก้ม ระวังอย่าปัดให้เลยจมูกลงมาเพราะจะทำให้หน้าดูหย่อนคล้อย</p>
<div>
  <div>
    <div id="sas_100949_10_main"></div>
  </div>
</div>
<div></div>
<h3>Step 10: ทาลิปสติกปิดท้าย</h3>
<p>ก่อนทาลิปสติกแนะนำให้ทาด้วย<a href="https://vogue.co.th/beauty/lip-balm" target="_blank" rel="noopener">ลิปบาล์ม</a>ก่อนเพื่อบำรุงริมฝีปากและช่วยให้ลิปสติกติดทนยิ่งขึ้น ในส่วนของ<a href="https://www.vogue.co.th/beauty/types-of-lipstick" target="_blank" rel="noopener">ลิปสติกนั้นก็มีอยู่หลายประเภท</a>ให้เลือกใช้ แต่สำหรับใครที่อยากได้ลุคดูใสๆ ในวัน<a href="https://www.vogue.co.th/beauty/make-up-everyday-natural-makeup-look" target="_blank" rel="noopener">แต่งหน้าเบาๆ</a> แนะนำให้เลือกเป็นแบบทินต์เพราะทาง่าย ให้ลุคที่ดูเป็นธรรมชาติ และติดทนยาวนาน</p>
<p> การแต่งหน้าในช่วงเริ่มต้นอาจทำให้รู้สึกยากจนหลายคนถอดใจ แต่ถ้าหากได้ลงมือฝึกบ่อยๆ ก็จะช่วยเพิ่มสกิลให้แต่งได้เก่งมากขึ้น เมื่อถึงตอนนั้นโว้กบิวตี้เชื่อว่าสาวๆ จะสามารถเนรมิตลุคเมกอัพให้ออกมาดูดีและสร้างความมั่นใจให้ตัวเองได้มากขึ้นอย่างแน่นอน</p>
<p><a href="https://www.vogue.co.th/beauty/make_up/article/make-up-how-to-apply-makeup-for-beginners">แหล่งที่มา :</a></p>
</body>
</html>
